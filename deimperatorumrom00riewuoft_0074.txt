326

Caracalla in nummo Ancyrano:

nr. 122 = Imh.-Bl., Kl. Μ. p. 495, 2,
Antinous in nummo eiusdem oppidi:

nr. 123 = Mionnet IV p. 221 nr. 160.
Of. Dietrichson l. e. p. 293 nr. 25.

Veneris Genetricis postea dedicavit. Eadem tradit Plin. n. h. VIII 155
ozee Caesaris dictatoris quemquam alium recepisse dorso equus traditur,
idemque humanis similes pedes priores habuisse, hac effigie locatus ante
Veneris Genetricis aedem. Cuius simulacri imaginem Roseher putat
Nicaeae positum esse, cum templum quoque Caesari ibi sit decretum
teste Cass. Dione LI 20, 6. Victoriam adiectam esse propterea, quod
Caesar, postquam Pharnacem vicerit (anno 47), per Bithyniam redierit
(Cass. Dio XLII 49, 1), quo in itinere eum Nicaeam adisse veri simil-
limum sit (Cic. ad Att. XIV 1, 2).

Roschero adsentitur W. M. Ramsay (Cities and bishoprics I p. 54).
In contrariam partem disputat W. Drexler (Roscher ΙΙ ’2693 sqq. 2755 sq.),
qui equum putat animal esse fabulosum ex fabulis Nicaeensibus petitum.
Ad eundem finem pervenit J. A. Blanchet (Rev. num. ser. 111 vol. 12
[1894] p. 304). Quae opinio repudiatur a Roschero (inlex. myth. ll. cc.)
propterea, quod a nullo eorum scriptorum, qui in fabulis Nicaeensibus
versantur, eiusmodi equi fiat mentio neque veri simile sit eandem deformi—
tatem eisdem fere temporibus diversissimis locis imperii occurrere.

Cum tantopere in interpretando equo dissideant viri docti, de
equite quoque dissentiunt. Roscher eum Caesarem esse putat Luno
deo aequatum, Drexler intellegit Bacchum vel Lunum cum Baccho
confusum. Quamquam Roscheri opinioni favent duo nummi, in quibus
imperator Luno deo aequatur, alter Galbae (nr.121), alter Caracallae
(nr. 122), tamen eam veram esse persuadere mihi non possum. Caesarem
esse intellegendum Roscher concludit inde, quod et equus sit simillimus
Caesaris equi et Victoria equitem corona ornet. Alteram causam non
iam licet admittere, postquam innotuit nummus Antonini, a quo abest
Victoria. Neque equum Caesaris esse inde apparere mihi videtur, quod
inscriptio nummi Caesaris mentionem non facit, id quod exspectandum
erat, si statua Caesaris esset imitatione expressa. Accedit, quod alter
eques tantopere differt ab altero, nt ad unam imaginem ficti esse
nequeant. Quam ob rem cum Roscheri opinio minus probabilis mihi
videatur, equum cx fabulis Nicaeensibus petitum esse malim putare
secutus opinionem Drexleri, quamquam de eiusmodi equo nihil traditur;
nam permultae sunt res, quae singularibus testimoniis ex antiquis
temporibus nobis traditae sunt.

