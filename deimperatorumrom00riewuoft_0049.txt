301

perspiciamus, quaenam aequandi fuerit causa, tamen eis quas ad
singulos locos attuli de causis testimonia huc referenda esse
probare conatus sum. Ponitur cognomen omnibus locis post
nomina imperatoris praeter titulos nr. 15 sqq. et 23 sq.‚ ubi
nominibus antecedit, et nr. 18 sqq., in quibus cognomen Iovis
Olympii inter nomina Augusti inseritur.

Caput quartum.

In alio genere aequandi multo saepius obvio non epiclesis
nomini dei additur, sed qui aequabant spectantes ad eam dei
opinionem, quae erat maxime vulgata, cum virtutes quasdam
imperatori et deo communes esse putarent, aut imperatorem
novum deum appellabant aut imagines eius in habitu dei
fingebant.

Quamquam saepissime vidimus imperatorem cum Iove com-
paratum aut nomen Iovis inter cognomina receptum, in duobus
tantum exemplis pro novo Iove habetu1·,1) quorum alterum est
nummus Tarsensis

nr. 40 = Cat. Brit. Mus. Cilicia p. 190 nr. 160,

in quo Antoninus Pius fictus est ad speciem Iovis, alterum
titulus ex oppido Kayadibi (Asiae) petitus

111⁹. 41 = Journ. hell. stud. VIII 1887 p. 264 nr. 54:
Διεὶ Καίσαρι.

Quem ad imperatorem pertineat titulus incertum est.²)

¹) Ex regibus hellenisticis nemo Iovi aequatus est. Nam persuadere
mihi non possum Ptolemaeum Il Philadelphum, qui in nummo habet
coronam fulminum (Ηθεὶά2 851 = Mowat, Rev. num. scr. ΙΙΙ vol. XI
1893 p. 27), hac re lovi aequari, id quod opinatur R. Mowat.

2) Ex oppido Dioshiero (Lydiae) exstat nummus
Imh.—Bl. Lyd. St. p. (33, 3:
Ζεύς Νέρων Καῖσαρ.

Hoc loco num Nero sit Iovi aequatus, valde dubium ost, cum nummus
praebeat imagines et Neronis ct Iovis.

