caput primum.

Caesar, qui in re publica regnum sibi comparare volebat
eiusmodi qualia fuerant regna quae hellenistica appellare con-
suevimus Ptolemaeorum Seleucidarum Attalidarum alio1·um,1) in
sacris quoque rebus illorum regum consuetudines recipere in
animo habebat et ut iam vivus dei instar coleretur non modo
permisit sed etiam impe1·avit.²) Σύνυαος factus est et Quirini
(Cass. Dio XLIII 45, 3; Cic. ad Att. XII 45, 3. XIII 28, 3) et
omnium deorum (Suet. Caes. 76; Cass. Dio XLIV 4, 43 App.
b. c. II 106), appellatus est Juppiter Julius (Cass. Dio XLIV 6, 4),
templumque commune cum Clementia ei exstructum est (cass.
Dio XLIV 6, 4; App. b. c. II 1063 Babelon II p. 29 nr. 52, quo
in nummo Clementiae Caesaris inscripto cernitur templum).

Augustus primis annis postquam imperium adeptus est ut
hominibus simili modo venerationi esset spectavisse videtur, id
quod efficitur ex nonnullis testimoniis, quae eum et deum
appellant et Apollini aequant. Vergilius in prima ecloga Buco-
licon anno a. Chr. n. 41 conscripta imperatorem vocat deum et
omnibus mensibus die natali ei sacrificaturum se esse p1·0mittit.³)

Verg. ecl. I 7 sq.:

namque erit ille mihi semper deus, illius aram
saepe tener nostris ab ovilibus imbuet agnus.

¹) Kornemann l. c. p. 95 sqq.

²) R. Reitzenstein, Zwei religionsgeschichtliche Fragen. Strassburg
1901 p. 23 sq. A. de Domaszewski, Philologus LXVII 1908 p. lsqq.
= Abhandlungen zur romischen Religion. Leipzig-Berlin 1909 p. 193 sqq.

³) Cf. G.Wissowa‚ Hermae XXXVII 1902 p. 157 sqq.

