Quicunque operam dat religionibus antiquorum populorum
investigandis, eum effugere non potest mirum quoddam studium
inter deos inserendi homines rebus egregie gestis magnam gloriam
adeptos, quod ab orientis populis exorsum progressum ad Graecos
effecit, ut cum Lysander 1) Alexander2) Ptolemaei Seleucidae
Attalidae alii 3) tum Flamininus proconsulesque Romani ⁴) divinis
honoribus afficerentur. Unde adulandi illud genus receperunt
Romani, cum Graeca mente Graecisque moribus totus populus
esset imbutus, et ad Caesarem imperatoresque transtulerunt.5)
Tribus rationibus recipi potuit imperator inter deos, ita ut aut
ipse sive vivus sive post mortem appellaretur deus aut certo
deo aequaretur aut statua eius in templo iuxta deum poneretur,
qua re factus est σύνναος dei. Cave autem putes omnibus locis,
quibus vides imperatorem deum appellatum aut deo aequatum,
eum sacris esse cultum, cum divinum cognomen persaepe adu-
landi tantum causa inditum sit.

Mihi in hac quaestione agere proposui de imperatoribus,
qui certis deis aequati sunt, qua in re non licebat omittere eos
poetarum locos, quibus imperatores cum deis comparantur.

 

¹) E. Kornemann, Zur Geschiehte der antiken Herrscherkulte.
Klio I 1901 p. 54.

²) 1. c. p. 56 sqq.

⁸) l. c. p. 60 sqq.
⁴) l. e. p. 95 sq.

5) H. Heinen, Zur Begrilndung des romischen Kaiserkultes. Klio XI
1911 p. 129 sqq.

Dies. Hal. XX, 3. 18

